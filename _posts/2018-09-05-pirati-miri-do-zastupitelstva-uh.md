---
layout: blog
category: CLANKY
title: '"UHlídáme HRADIŠTĚ," vzkazují Piráti a míří do zastupitelstva města'
date: 2018-09-04T12:06:00.032Z
author: Marek Houser
authorId: marek.houser
image: /assets/img/miscellaneous/fbkandidati.jpg
tags: 'Uherské-Hradiště volby-2018 tisková-zpráva'
---
Členům a příznivcům České pirátské strany z Uherského Hradiště se v srpnu úspěšně podařilo podat <a href="https://uh.pirati.cz/kandidati/" target="_blank">kompletní kandidátku</a> se sedmadvaceti jmény a poperou se tak o místa v místním zastupitelstvu. Na radnici mají v plánu prosazovat obecné pirátské myšlenky a řešit i lokální problémy. <a href="https://uh.pirati.cz/program/" target="_blank">Programové body</a> i kampaň zastřešují heslem “UHlídáme HRADIŠTĚ”.

“Umíme věci dělat jinak a toto bychom rádi na radnici předvedli. Jsme pro zavádění novinek a zároveň dokončení rozpracovaných projektů. Naše heslo tedy znamená nejen srovnání s hlídacími psy, což je oblíbená vizitka Pirátů, ale v případě kormidlování radnice také schopnost pohlídat zdárné dokončení věcí, které se tu dlouho pouze slibují. Například modernizaci MHD či řešení problémů s parkováním. Do rozhodování chceme také více zapojit spoluobčany,” popisuje cíle uherskohradišťských Pirátů jejich lídr <a href="https://uh.pirati.cz/lide/jaroslav-sevcik/" target="_blank">Jaroslav Ševčík</a>. Dvaatřicetiletý obyvatel Rybáren v současnosti zastává funkci starosty a správce v místním T. J. Sokol a troufá si na stejný post i na radnici.

Pirátští kandidáti, mezi kterými najdeme například dělníky, podnikatele nebo učitele a ředitele škol, jsou podle něj připraveni a schopni město opravdu řídit. “Myslím si, že máme velmi slušnou šanci se dostat na palubu ve větším počtu a určovat tak směr města na další volební období. I když Piráti kandidují v Uherském Hradišti vůbec poprvé,” věří Ševčík. Na pirátské kandidátce nicméně jen úplní nováčci nejsou. Na druhém místě je současný radní a pirátský poslanec <a href="https://uh.pirati.cz/lide/frantisek-elfmark/" target="_blank">František Elfmark</a>, čtvrté místo pak patří jeho kolegovi ze zastupitelstva <a href="https://uh.pirati.cz/lide/frantisek-prachman/" target="_blank">Františku Prachmanovi</a>. Ti by chtěli pod černobílou vlajkou pokračovat v práci pro město i další čtyři roky a současně mezi sedmadvaceti zastupiteli přivítat několik pirátských kolegů.

Piráti z Uherského Hradiště chtějí v říjnu navázat na poctivou a efektivní práci svých kolegů například v Poslanecké sněmovně či v Praze a Mariánských Lázních. Díky dosavadním výsledkům a stoupající popularitě strany věří, stejně jako jejich spolustraníci v dalších obcích po celé ČR, v úspěch i na komunální úrovni. Volby do zastupitelstev obcí se konají 5. a 6. října 2018.

Na webu uh.pirati.cz se můžete postupně těšit na rozhovor s lídrem i dalšími pirátskými kandidáty. JIž nyní na něm naleznete kompletní <a href="https://uh.pirati.cz/program/" target="_blank">program</a> a navíc také <a href="https://uh.pirati.cz/program/" target="_blank">dotazník</a>, do kterého můžete uherskohradišťským Pirátům psát své podněty a stížnosti k radnici a městu.

- - -
